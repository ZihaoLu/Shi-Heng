---
layout: post
title: 壬寅吟稿
description: 有信潮來野渡，無言樓倚斜陽。
cover_url: https://s2.loli.net/2023/01/21/r7uJBoSVspqDmtP.jpg
tag: Poem
---

**山虎**   
北面九春秋，南山虎尙畱。存亡書竹罄，貴賤沴氛收。大道橫豺兕，閨人鎖驛樓。何當攜紫電，一解兆黎愁。

**晚春**   
陽吹野馬悶飢雷，籬外甘肥燭下杯。海上空傳秦帝藥，雲間不辨越王臺。唐家盛業東流水，蜀道殘魂西望哀。三月鶯花無諱惡，一城風絮問天來。

**朝中措·春末夏初用元遺山韻**   
連天密葉似商量。物我兩相忘。有信潮來野渡，無言樓倚斜陽。  
江山依舊，何人管領，花月春光。莫笑陳家玉樹，中州代苦興亡。

**小女**   
官曹租小女，貨與邵家郎。客夢懷風木，橫波向桂湘。

**秋懷**   
野風落木雨微微，柯爛棋枰猶不歸。慣看百僚烹駿骨，難逢一士免牛衣。江關浩麗昔無匹，槐國凋零今已非。月涌潮生山海亂，何人與賦鵲南飛。

&emsp;  
&emsp;  
Photo Source: Shi Heng


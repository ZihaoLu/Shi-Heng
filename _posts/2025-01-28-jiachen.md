---
layout: post
title: 甲辰存稿
description: 且休佞史書吾史，吾史今時本一科。
cover_url: https://s2.loli.net/2025/01/28/87RbUl1Bc2LtkXY.jpg
tag: Poem
---

**感時用揭曼碩文會圖韻**   
柏殿榮枯到令和，蘅薇疏少稗稊多。苟非泣路狂歌者，孰奈流年逝水何。北轍南轅增寂寞，舊邦新莽費嗟哦。且休佞史書吾史，吾史今時本一科。

**西江月·中秋和子瞻**   
定業一場大夢，人心幾度炎涼。酒船帶月忘巖廊，換取山中海上。  
巷陋頻疑春少，興幽頗恨身妨。詎能大手挹風光，渺邈煙波四望。

**湖州**   
雨惜芰荷盡，香知桂子秋。霞舒息機客，風軟不橫舟。木落西山在，杓傾霅水流。劫灰頻聚散，鐵佛宛凝眸。

**觀福寺**   
花好寫來眞，欲辭聞駐輪。洄波秋水處，亦是愛花人。

&emsp;  
&emsp;  
Photo Source: Shi Heng


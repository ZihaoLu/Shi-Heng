---
layout: post
title: 時衡丁酉詩詞存稿
description: 彩筆芒頹天有淚，江關難動世無詩。
cover_url: https://i.loli.net/2018/11/03/5bdd1ca8df4a7.jpg
tag: Poem
---

**醉花陰·滬寧道中作**   
石城一別蟬音炙。桐雨風為櫛。湖靜翠蓮停，覓鬼中元，原在芸台帙。   
客棲滬上寒茅室。漏斷睛初赤。縱夢筆花箋，萬緒吾心，墨盡誰人拭？

**晚秋**   
拂袖清風桂香慢，洇池冰玉月痕寒。溫心錦素魚程晚，梳樺秋波蟬聽殘。

**讀史**   
曩昔冠簪盈洛下，而今漢闕日西斜。九卿老去四征死，惟恨青衫爛海涯。

**難遣懷**   
花火鯉魚千盞酒，微瀾人海幾重秋。十年一覺神州夢，折得紅樓博幸籌。

**詩華**   
自私四六多虛質，口業雕今棄素知。不是詩中偏五七，此詩開後更無詩。

![image@2x](https://i.loli.net/2018/11/03/5bdd1ca8bf479.jpg){:.retina2x}

**杳夜**   
停輿應敘舊，卻慕白頭喑。舊雨盡空海，近知且分檎。折花彌桂露，把酒扮東林。佯狷衣天地，焚舟一線心。

**讀丹青百家**   
丹青百戶丹青事，百歲鸞孤百歲知。彩筆芒頹天有淚，江關難動世無詩。

**理水**   
南山秋雨北洋潮，最是平生恨未消。等契識真峰嶺面，南山秋雨北洋潮。

**思**   
踏花信步話暄涼，郢客焚書寄楚鄉。前世歲寒塵碾綠，來生后土作靈糧。

**無題**   
春鳥春花春杜鵑，是弦是柱是林泉。似風似雨似雷電，如畫如歌如水蓮。漸遠漸明漸無忌，半醒半夢半生緣。且酣且臥且披卷，無酒無詩無問田。

**臨江仙·別黃士松先生**   
東亞三才盛會，北望七子桓暉，庵梅霜潔凜風雷。竺公垂訓在，庠序百星魁。   
九秩天機白下，金城代有仙麾，海流雲動孕霞飛。丹心真樸鏡，萬載赤誠巍。

![image@2x](https://i.loli.net/2018/11/03/5bdd1ca863140.jpg){:.retina2x}

**詠史·明思宗**   
龍黯鱗微華冕至，殫心瀝血豆燈持。鯤摧鵬逝紫宸市，帥走幟黃鵑碧池。金殿麒麟全謫斥，闖王駑悍正堪馳。堯天舜日非常事，老木蒼山枉棹遲。

**詠史·明妃**   
雲攀霧繞動荊藤，日召佳人別楚耕。叵測漢宮延朔使，哀心元帝嘆南城。漠雲冉冉湘妃夢，竹跡斑斑玉汝成。笑淚千椿鴻爪去，華夷一契豆萁羹。

**詠史·帝昺**   
弘範樓船下越州，趙家錦瑟斷弦收。秀夫懷怨沈洋底，叛賊邀功勒石頭。勢去平潮空落影，魂歸嘯浪卷高秋。薜蘿恨恨塵寰短，珊網幽幽帝子洲。

**詠史·諸葛武侯**   
臥龍溪畔風含秀，諸葛扇中羽蘊謀。漢鼎平生光弗再，躬耕布伍七禽侯。森森蜀柏延心碧，惻惻洪波湧暮楸。願集鵝毛圖帝業，天衣英胄豈曹劉。

**詠史·李後主**   
金籙樓頭歌未燼，血膋殿後舞方休。肯封詩帝投珠粒，空慰徵徭死戰舟。杳鵲深園月西瘦，雕闌玉砌水東流。殘甌斁業南柯夢，淚筆清魂杜宇愁。

**別小舒**   
時維冬月冷，懷橘頌安祺。靈筆雖飛渡，幽情宛故姿。蠶叢開鏡字，杜宇淚清池。江左流青玉，林皋自不羈。七賢風采步，三疊水關辭。五老上神秀，無籬下柳枝。疏梅甘露涕，淡酒飯羲之。詩雨天行健，杳音稻浪馳。西去何須道，東阿是汝祠。南雍宗魯壁，舊雨潤新知。

*(Photo Source: Shih Heng)*


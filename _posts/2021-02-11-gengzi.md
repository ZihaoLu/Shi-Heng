---
layout: post
title: 時衡庚子詩存
description: 流光風剝葉，世路雨吞山。
cover_url: https://i.loli.net/2021/02/11/u3T6AMLf9xZ18kH.jpg
tag: Poem
---

**無題**   
北斗霜威肅，千江一日還。流光風剝葉，世路雨吞山。赤縣無三哺，靑詞有兩班。憑欄徒索句，袖手滯吳關。

**泰西感事**   
揚波沸海厄黃岐。折鼎顛臺證大機。心理攸同區宙事，摶泥煉石詎全非。

**小飲吳門月下三首·其一**   
稔知木惡亦高歌。放論風騷變幾何。狂士三千直弦少，今人二十蓋棺多。

**小飲吳門月下三首·其二**   
倒峽摶溟宿抱同。桂枝不見玉蟾宮。中庭輟步空明裏，身世風塵一斷蓬。

**小飲吳門月下三首·其三**   
得錢相覓坐當壚。談謔人間兩匹夫。月落應須甘倒載，梅開重與覆吳圖。

**太湖次文衡山韻**   
璧玉誰攻兩浙中，圓天粒日蘸芙蓉。雲低鷗鷺三千里，雨上樓臺七十峰。黿渚春濤飛意馬，勺泉秋磬養潛龍。荆衡杞梓今安在？霧起山川少鶴蹤。

&emsp;  
&emsp;  
Photo Source: Shi Heng


---
layout: post
title: 震澤山行賦幷序
description: 白雲倚山，靑靄傍月。
cover_url: https://i.loli.net/2019/10/27/eDaVBIW9v8snXSM.jpg
tag: Poem
---

戊子歲五月廿七日，嘗共數人行震澤諸山中。惠山聳然，蠡湖澹澹，是謂佳景。又喜觀梁溪兩岸，雲駕[1]扶搖，梁棟鱗櫛。神怡心曠，頗有所感。又懷思古寄今之緒，嘗觀鄉賢墨客傳述詩文多卷，諸如崇禎進士、邑人王永積所作洛社八景詩，語益明晰曉暢，爰染翰[2]而為之。時六月十三日也。

---

西阿遁日，東嶺遣月[3]。林含餘清，峰隱半規[4]。帆傾日斜，水靜樓直[5]。虹逐雨散，鴉斂暘歸[6]。

九龍黯而肌樸，山嵐明而裊嬈。心汲汲而顧盼，思迢迢以遣懷。望清流而辨聲，探煙嵐以俱形。恐遙迢而不及，悄瞻遑而閑眄[7]。

白雲倚山，靑靄傍月。嵯峨嶠峙，崔嵬岧嶤[8]，樟枏杉柏，葱蘢葳蕤。茲林隙若瀉水，而杪[9]聚即含陰，視疊冠之空翠，品逸枝之纖玄。攜山英之爛采，賞點金之飄灼；仰旻[10]羽之卷晴，聞私語之啁啾。憂瀛洲之煙濤，輸浮雲之掩玉；愧蓬山之黛眉，遜攢峰之重碧。

惠風和暢，清暉霜凝。旣心遠亦風清，偶渺渺而舒嘯；愛天淡亦雲閑，長睊睊[11]以釋懷。涉野徑以泉華，躡足弓而噤聲；攀高杪以蟬蹤，斂鼻息而瞠目。稚稚學子，頌詩詞以怡悅；懨懨劬勞，聞風雅而舒憩。美目流盼，皓袖繽紛，花馨鬢影，笑語含芬，角風[12]燮燮[13]，神思熙熙[14]。

帆影萍舟，煙莎柳岸，震澤波重，梁溪水渙。軾轍行川，競星馳宇。往來人物，輻輳商賈，戎馬陸行，風帆水駕[15]。玉衡璇璣，粲萬家之燈火；素月冰輪，漾千舫之漁光。瀉樓閣之天瀑，涌城階之江潮。水殿風而暗香[16]，松亭靜而迷月。

嘉疊巘[17]以享目，繁階濤而撫心。奉斯觀與民享，何愁寡而歡殷！昔屠豺以揚眉，返士子之白清；今扶羔而興國，益糧儲之豐盈。唯國興之弗足，乃弱文之風逸。茲西神旣靈盛，曷掩雪而烏用？置樽罍之九醖，集水陸之八珍[18]，作同袍[19]之林宴；擘[20]洞庭之橘果，切天池[21]之鱗[22]膾[23]，供天倫之野饈。瓊筵坐花，羽觴醉月[24]，對飲聽松，同餐嬉雀。騷客若雲，雅士如風，盛詩文之視聽；婦者含慧，孺子童蒙，聆辭賦之新聲。花箋苔網，象板鵝笙，家戶長習，協律何精[25]！

萬里春風，靑靑薺麥[26]。炎黃舊輿，和諧新政，世清人安，國富民豐。樓臺宮寺，新顔輪奐，路橋舟車，達通紛綺。惜此景之清佳，未濡染一纖塵；防敝空之時歲，荒煙障千平蕪。鑑去歲之藻浪，珍古華之餘存，頌新政之累實，興詩文之古風，秉惠民之本意，屬心聲於斯文。盼世人之佳音，候國盛之捷訊。嘗柳暗與花明，進海晏而河清！

---

[1] 雲駕：雲中車，傳説中僊人所乘的車，此處形容來來往往的車。  
[2] 染翰：浸濕毛筆，指訴諸詩文辭賦。翰，筆、筆毫。  
[3] 西阿遁日，東嶺遣月：陶淵明《雜詩十二首》「白日淪西阿，素月出東嶺。」  
[4] 林含餘清，峰隱半規：謝靈運《遊南亭》「密林含餘清，遠峰隱半規。」餘清，雨後的清凉。半規，半落的太陽。  
[5] 水靜樓直：杜甫《遣興》「水靜樓陰直，山昏塞日斜。」  
[6] 虹逐雨散，鴉斂暘歸：儲嗣宗《秋墅》「虹隨餘雨散，鴉帶夕陽歸。」  
[7] 眄：閑視。  
[8] 岧嶤：山高峻的樣子。  
[9] 杪：樹梢。  
[10] 旻：天空。  
[11] 睊睊：側目而視。  
[12] 角風：夏季的風。古以徵、角、商、羽配四季。  
[13] 燮燮：擬聲詞，形容風吹樹葉的聲音。  
[14] 熙熙：和樂。  
[15] 往來人物，輻輳商賈，戎馬陸行，風帆水駕：《洛社鎮誌》「人物往來之盛，商賈輻輳之多，陸行戎馬，水駕風帆。」  
[16] 水殿風而暗香：孟昶《玉樓春》「冰肌玉骨清無汗，水殿風來暗香滿。」  
[17] 巘：山峰，山頂。  
[18] 置樽罍之九醖，集水陸之八珍：白居易《輕肥》「樽罍溢九醖，水陸羅八珍。果擘洞庭橘，膾切天池鱗。」下文「擘洞庭之橘果，切天池之鱗膾」出處同。罍，盛酒器。九醖，醇酒。水陸，水産和陸産的食物。八珍，八種珍貴食品，這裏指美食。 
[19] 同袍：指交情極深的朋友。  
[20] 擘：剖開。  
[21] 天池：指海。  
[22] 鱗：魚類等水産。  
[23] 膾：切細的魚片。  
[24] 瓊筵坐花，羽觴醉月：李白《春夜宴從弟桃花園序》「開瓊筵以坐花，飛羽觴而醉月。」 瓊筵，精美的筵席。坐花，坐在花前。羽觴，一名羽杯，形如兩翼的酒杯。  
[25] 花箋苔網，象板鵝笙，家戶長習，協律何精：陳維崧《蔣京少梧月詞序》「鵝笙象板，戶習倚聲；苔網花箋，家精協律。」  
[26] 萬里春風，靑靑薺麥：姜夔《揚州慢》「過春風十里，盡薺麥靑靑。」 薺麥，薺菜和麥子，泛指田間作物。

&emsp;  
&emsp;  
*(Photo Source: Shi Heng)*

